# Retrospektiivi

## Start, Stop, Continue, More of, Less of Wheel

Tätä tekniikkaa käytetään, kun halutaan tietää mitä työtapoja kannattaa jatkaa ja mitä muuttaa tiimin työskentelyssä. Paperille piirretään ympyrä, joka jaetaan viiteen lohkoon: "aloita", "lopeta", "jatka", "lisää" ja "vähemmän". Lohkoihin kirjoitetaan vastauksia seuraaviin kysymyksiin:
* Mitä sellaista meidän pitäisi alkaa tehdä, mitä emme ole vielä tehneet?
* Mikä sellainen meidän pitäisi lopettaa, mistä ei ole hyötyä tai mikä haittaa työtämme?
* Mitä sellaista haluamme jatkaa, mikä toimii?
* Mitä meidän pitäisi tehdä enemmän?
* Mitä meidän pitäisi tehdä vähemmän?

## Glad, Sad, Mad

Tässä tekniikassa tiimin jäsenet kirjoittavat lapuille lyhyitä huomioita sprintin kulusta ja antavat kullekin yhden seuraavista kategorioista: iloinen, surullinen, vihainen. Samankaltaiset aiheet niputetaan yhteen ja sen jälkeen jokainen tiimin jäsen saa äänestää tärkeimpinä pitämiään aiheita. Aiheista keskustellaan alkaen siitä, joka on saanut eniten ääniä. Keskustelua jatketaan kunnes aiheet tai aika ovat loppuneet.